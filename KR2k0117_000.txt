# -*- mode: mandoku-view; -*-
#+TITLE: 都城紀勝
#+DATE: 2015-08-24 22:46:11.178406
#+PROPERTY: ID KR2k0117
#+PROPERTY: BASEEDITION WYG    
#+PROPERTY: JUAN 御題南宋都城紀勝錄
<pb:KR2k0117_WYG_000-1a>¶
御題南宋都城紀勝錄¶
　宋自南渡之後半壁僅支而君若臣溺於宴安不以¶
　恢復為念西湖歌舞日夕流連豈知剩水殘山已無¶
　足恃顧有若將終焉之志其去燕巢危幕幾何矣而¶
　耐得翁為此編惟盛稱臨安之明秀謂民物康阜過¶
　京師十倍又謂中興百年餘太平日久視前又過十¶
　數倍其昩於安危盛衰之機亦甚矣哉然彼或窺見¶
　廟堂之上不能振作為此以逢其所欲抑亦知其書¶
<pb:KR2k0117_WYG_000-1b>¶
　流傳必貽笑於後世故隱其姓名而托於子虚烏有¶
　之倫乎不然則既操子墨寧未讀孟堅兩都賦托諷¶
　諫以立言而為是違道鋪張也覽是編其時事可知¶
　因題句並序如右¶
一綫南遷已甚為徽欽北去竟忘之正當嘗膽卧薪日¶
却作觀山玩水時後市前朝誇富庻歌樓酒館鬭笙絲¶
咄哉耐得翁傳錄可似蘭臺兩賦奇¶
#+PROPERTY: JUAN 提要
<pb:KR2k0117_WYG_000-2a>¶
欽定四庫全書　　　　史部十一¶
　都城紀勝　　　　　　地理類八(雜記之屬/)¶
　　提要¶
　　　　(臣/)等謹案都城紀勝一巻不著撰人名氏但¶
　　　　自署曰耐得翁其書成於端平二年皆記杭¶
　　　　州瑣事分十四門曰市井曰諸行曰酒肆曰¶
　　　　食店曰茶坊曰四司六局曰瓦舍衆伎曰社¶
　　　　㑹曰園苑曰舟船曰鋪席曰坊苑曰閒人曰¶
<pb:KR2k0117_WYG_000-2b>¶
　　　　三教外地叙述頗詳可以見南渡以後土俗¶
　　　　民風之大略考髙宗駐驆臨安謂之行在雖¶
　　　　湖山宴樂巳無志於中原而其名未改故乾¶
　　　　道中周淙修臨安志於宫苑及百官曹署尚¶
　　　　著舊稱潛説友志亦因之此書直題曰都城¶
　　　　葢官司不過案牘流傳僅存故事民間則耳¶
　　　　目濡染久若定居矣又史載端平元年孟珙¶
　　　　㑹元師滅金是時舊敵已去新釁未形相與¶
<pb:KR2k0117_WYG_000-3a>¶
　　　　燕雀處堂無復逺慮是書作於端平二年正¶
　　　　文武恬嬉茍且宴樂之日故競趨靡麗以至¶
　　　　於斯作是書者既欲以富盛相誇又自知茍¶
　　　　安可愧故諱而自匿不著其名伏讀¶
　　御題仰見¶
　　聖鑒精深洞其微曖起作者而問之當亦無所置¶
　　　　詞以其中舊迹遺聞尚足以資考核而宴安¶
　　　　鴆毒亦足以垂戒千秋故糾正其失以示昭¶
<pb:KR2k0117_WYG_000-3b>¶
　　　　鑑而書則仍錄存之焉乾隆四十六年十月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
